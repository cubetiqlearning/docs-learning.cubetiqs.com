---
sidebar_position: 1
---

import CountYearComponent from "@site/src/components/SharedFeatures/CountYearComponent.tsx";
import TableComponent from "@site/src/components/SharedFeatures/table";

# Docker - ទំព័រដើម

### អ្វីទៅជា Docker?

- ក្នុងន័យសាមញ្ញ **Docker** ជាកម្មវិធីមួយដែលសម្រួលដំណើរការនៃការបង្កើតកម្មវិធី, គ្រប់គ្រងកម្មវិធីនិងចែកចាយកម្មវិធីទៅកន្លែងផ្សេងទៀត។ វាធ្វើដូចនេះដោយធ្វើឲ្យគ្រប់ប្រព័ន្ធប្រតិបត្តិការរបស់កុំព្យូទ័រទាំងអស់អាចទាញយកកម្មវិធីនិងដំណើរការកម្មវិធីណាមួយដោយមានភាពងាយស្រួល និងគ្មានការកំណត់រចនាសម្ព័ន្ធអីច្រើននោះទេ។

- **Docker** ប្រើ `container` សម្រាប់ភ្ជាប់ទៅកាន់ប្រព័ន្ធប្រតិបត្តិការរបស់កុំព្យូទ័រ ដើម្បីអាចប្រតិបត្តិនូវកម្មវិធីបាន។ វាអនុញ្ញាតឲ្យកម្មវិធីអាចប្រើប្រាស់នូវ `Linux kernel` ដូចគ្នាជាលក្ខណៈ `system` ដែលភ្ចាប់នៅលើកុំព្យូទ័រ, ជាជាងការបង្កើតនូវ `virtual operating system` ទាំងមូល។

- **Docker** ត្រូវបានបង្កើតឡើងដោយលោក `Kamel Founadi`, លោក `Solomon Hykes` និងលោក `Sebastien Pahl` និងប្រើភាសា `Golang Programming Language`។ មកដល់ពេលនេះ **Docker** បានបង្កើតបានរយះពេល <CountYearComponent startYear={2013} /> ឆ្នាំហើយគិតត្រឹមពី ថ្ងៃទី20 ខែមិនា ឆ្នាំ2013។

- **Docker** រួមបញ្ចូលជាមួយនឹងសមាសធាតុជាច្រើនដូចជា **Docker client**, **Docker server**, **Docker machine**, **Docker hub**, **Docker composes**។ល។

### អ្វីទៅជា Docker Container?

- **Docker Container** ជា `virtual machine` ដែលមានលក្ខណៈ `lightweight`។ វាអនុញ្ញាតឲ្យអ្នកអភិវឌ្ឍអាចវេចខ្ចប់នូវកម្មវិធីដែលរួមបញ្ចូលនូវ `libraries` និង `dependencies` ទាំងអស់ដែលពាក់ព័ន្ធជាមួយនឹងកម្មវិធី, ហើយដឹកតាមនាវាជាលក្ខណៈកញ្ចប់មួយៗ។

![Docker Container](/img/docs/docker-container.jpg)

- អត្ថប្រយោជន៍នៃការប្រើប្រាស់ `docker container` គឺអ្នកមិនចាំបាច់ត្រូវការបែងចែក `RAM` និងទំហំ `disk` សម្រាប់ប្រតិបត្តិកម្មវិធីអីនោះទេ គឺជាក់ស្តែងវានឹងបង្កើតនូវការផ្ទុកនិងទំហំដោយស្វ័យប្រវត្តិដោយគិតទៅតាមការទាមទាររបស់កម្មវិធី។

### អ្វីទៅជា Virtual Machine?

- **Virtual Machine** ជាកម្មវិធីដែលអនុញ្ញាតឲ្យយើងអាចធ្វើការទាញយកនិងប្រើប្រាស់នូវប្រព័ន្ធប្រតិបត្តិការផ្សេងៗ(`Windows`, `Linux`, និង `Debian`) នៅក្នុងពេលដំណាលគ្នានៅលើម៉ាស៊ីនរបស់យើង។ ប្រព័ន្ធប្រតិបត្តិការដែល `virtual machine` កំពុងដំណើរការគឺគេហៅថា `virtualized operating systems`។ **Virtualized Operating Systems** ទាំងអស់នេះគឺអាចប្រតិបត្តិនូវកម្មវិធីនិងបំពេញភារកិច្ចដូចប្រព័ន្ធប្រតិបត្តិការពិតៗអញ្ចឹង។

![Virtual Machine](/img/docs/virtual-machine.jpg)

### Containers Vs. Virtual Machine

<TableComponent>
  <thead>
    <tr>
      <th>Container</th>
      <th>Virtual Machine</th>
    </tr>
  </thead>
  <tbody>
    <tr>
      <td>Container គឺលឿនហើយមានតម្លៃថោក។</td>
      <td>Virtual Machine គឺយឺតហើយមានតម្លៃថ្លៃ។</td>
    </tr>
    <tr>
      <td>គ្មានការខ្ជះខ្ជាយ memory។</td>
      <td>ខ្ជះខ្ជាយ memory។</td>
    </tr>
    <tr>
      <td>វាប្រើប្រាស់ kernel ដូចគ្នា ប៉ុន្តែ distribution ខុសគ្នា។</td>
      <td>វាប្រើប្រាស់ប្រព័ន្ធប្រតិបត្តិឯករាជ្យជាច្រើន។</td>
    </tr>
  </tbody>
</TableComponent>

### ហេតុអ្វីត្រូវប្រើ Docker?

![Why Docker](/img/docs/why-docker.jpg)

- **Docker** ត្រូវបានរចនាឡើងដើម្បីជាអត្ថប្រយោជន៍សម្រាប់អ្នកអភិវឌ្ឍនិងអ្នកគ្រប់គ្រងប្រព័ន្ធ។ ហេតុផលដែលអ្នកគួរប្រើ **Docker** គឺមានដូចខាងក្រោម:
  - **Docker** អនុញ្ញាតឲ្យយើងងាយស្រួលក្នុងការដំឡើងនិងដំណើរការ `software` ដោយមិនចាំបាច់ខ្វាយខ្វល់អំពីការរៀបចំនិង `dependencies` អីនោះទេ។
  - **Developers** ប្រើប្រាស់ **Docker** ដើម្បីលុបបំបាត់បញ្ហាម៉ាស៊ីន ពោលគឺនៅពេលដែលយើងដំណើរការកម្មវិធីនៅលើ **Docker** គឺវាមានភាព `lightweight` ជាងការដំណើរការកម្មវិធីដោយផ្ទាល់។
  - **Operators** ប្រើប្រាស់ **Docker** សម្រាប់ដំណើរការនិងគ្រប់គ្រងកម្មវិធីនៅក្នុង `containers` ឲ្យដាច់ដោយឡែកពីគ្នា ដើម្បីងាយស្រួលក្នុងការគណនាបរិមាណ។
  - **Enterprises** ប្រើប្រាស់ **Docker** សម្រាប់បង្កើតឡើងនូវ `software delivery pipelines` ដែលប្រកបទៅដោយសុវត្ថិភាព ដើម្បីបញ្ចូនមុខងារកម្មវិធីថ្មីឲ្យមានភាពឆាប់រហ័សនិងមានសុវត្ថិភាព។

### គុណសម្បត្តិរបស់ Docker

- គុណសម្បត្តិរបស់ **Docker** គឺមានដូចខាងក្រោម៖
  - វាប្រើ `memory` អស់តិច។
  - វាផ្តល់នូវ `lightweight virtualization`។
  - វាមិនទាមទារឲ្យមានប្រព័ន្ធប្រតិបត្តិការពេញលេញ ដើម្បីដំណើរការកម្មវិធីនោះទេ។
  - វាអនុញ្ញាតឲ្យអ្នកប្រើនូវ `remote repository` ដើម្បីអាចចែករំលែក `container` ជាមួយអ្នកដទៃ។

### គុណវិបត្តិនៃ Docker

- គុណវិបត្តិរបស់ **Docker** គឺមានដូចខាងក្រោម៖
  - វាបង្កើននូវភាពស្មុគស្មាញដោយសារតែមាននូវស្រទាប់បន្ថែម។
  - នៅក្នុង `Docker`, វាពិបាកនៅក្នុងការគ្រប់គ្រងចំនួនបរិមាណដ៏ធំនៃ `container`។
  - មុខងារខ្លះដូចជា `container self-registration`, `containers self-inspects`, ចម្លងឯកសារពី `host` ទៅ `container`, និងអ្វីផ្សេងទៀតត្រូវបានបាត់នៅក្នុង `Docker`។
  - `Docker` មិនមានដំណោះស្រាយដ៏ល្អសម្រាប់កម្មវិធីដែលទាមទារនូវ `rich graphical interface`។

### Docker Engine

- វាជា `client server application` ដែលមានធាតុផ្សំសំខាន់ៗដូចខាងក្រោម៖
  - `Server` ដែលជាប្រភេទកម្មវិធីដែលដំណើរការយូរហៅថា `daemon process`។
  - `REST API` ត្រូវបានប្រើដើម្បីបញ្ជាក់ពីចំណុចប្រទាក់នៃកម្មវិធីដែលអាចប្រើដើម្បីនិយាយទៅកាន់ `daemon` ហើយណែនាំឲ្យធ្វើអ្វីមួយ។
  - `Client` មានជា `command line interface` សម្រាប់ដាក់ពាក្យបញ្ជាទៅកាន់ `Server`។

![Docker Engine](/img/docs/docker-engine.jpg)