---
sidebar_position: 5
---

# Spring Boot Kotlin - Data JPA

ជំពូកនេះនឹងពន្យល់អ្នកពី **Spring Data JPA's Dependency** ជាអ្វីហើយអាចធ្វើអ្វីបានខ្លះនៅលើកម្មវិធី **Spring Boot**។

### Spring Boot Data JPA

វាជាផ្នែកដ៏ធំមួយរបស់គ្រួសារនៃ **Spring Data**។ វាផ្តល់នូវលក្ខណៈងាយស្រួលក្នុងការ `implement` នូវ **JPA repository** ដើម្បីមកប្រើប្រាស់។ នៅពេលដែលអ្នកអាចប្រើប្រាស់នូវ **JPA repository** បានគឺអ្នកអាចធ្វើការបង្កើតទិន្នន័យ, កែប្រែទិន្នន័យ, លុបទិន្នន័យ, និងបង្ហាញទិន្នន័យពី `table` នៅក្នុង `database` បានយ៉ាងងាយស្រួល។

បើសិនជាអ្នកចង់ប្រើ `dependency` មួយនេះ អ្នកត្រូវបន្ថែមនូវ `dependency` មួយនេះនៅក្នុងឯកសារ `build.gradle.kts`:

```shell
dependencies {
  implementation("org.springframework.boot:spring-boot-starter-data-jpa")
}
```

បន្ទាប់ពីអ្នកបន្ថែមនូវ `spring-boot-starter-data-jpa's dependency` រួចរាល់គឺអ្នកត្រូវបន្ថែមនូវ `dependency` មួយទៀតដែលបញ្ជាក់ប្រភេទនៃ `database` ដែលអ្នកត្រូវប្រើ​:

```shell
dependencies {
  runtimeOnly("org.postgresql:postgresql")
}
```

សម្រាប់ក្នុងមេរៀននេះគឺនឹងនាំអ្នកទៅប្រើប្រាស់ **Database Postgresql**។

### JPA ជាមួយនឹងការចាប់ផ្តើមជាមួយនឹងកម្មវិធី Spring Boot

វាមានវិធីជាច្រើនក្នុងការចាប់ផ្តើមជាមួយនឹង **JPA** តែអ្វីដែលខាងយើងនឹងបង្ហាញអ្នក គឺការចាប់ផ្តើមជាមួយនឹងឯកសារ `application.properties` ស្ថិតនៅក្នុង `src/main/resources/application.properties` ហើយយើងនឹងធ្វើការប្តូរនូវប្រភេទឯកសារទៅជាឯកសារប្រភេទ `yml` វិញព្រោះឯកសារប្រភេទ `yml` អាចជួយយើងបានច្រើនទាក់ទងនឹងការកាត់បន្ថយនូវភាពច្រំដែលនៃការសរសេរ `config`។

```yml
spring:
  datasource:
    url: jdbc:postgresql://localhost:5432/springboot-db
    username: springboot-db
    password: springboot-db
    driver-class-name: org.postgresql.Driver
  jpa:
    database: postgresql
    hibernate:
      ddl-auto: update
    database-platform: org.hibernate.dialect.PostgreSQLDialect
    show-sql: true
```

ចំណុចសំខាន់នៅក្នុងការសរសេរ `config` ខាងលើនេះគឺ `url` ដែលអ្នកត្រូវដាក់នូវ `url` របស់ `database` របស់អ្នក, `username` គឺអ្នកត្រូវដាក់នូវ `username` របស់ `database`, `password` គឺអ្នកត្រូវដាក់នូវ `password` របស់ `database`, `driver-class-name` គឺអ្នកត្រូវដាក់នូវ `driver` របស់ `database`, `database` គឺអ្នកត្រូវកំណត់នូវឈ្មោះរបស់ `database` ដែលអ្នកប្រើ, `ddl-auto` គឺអ្នកត្រូវកំណត់អំពីសកម្មភាពនៃ `table` ដែលនៅពេលដែលអ្នក `run` នូវ `application` ថាចង់ឲ្យ `table` បង្កើតថ្មីឬក៏មិនបង្កើតថ្មីទេ តែបើមានកែប្រែគឺត្រូវតែកែប្រែនៅលើ `table` ដូចគ្នា ហើយសម្រាប់ចំណុចនេះគឺយើងឲ្យតម្លៃ `update` គឺមានន័យថានៅពេលដែលយើង `run` នូវ `application` សារថ្មីគឺវានឹងមិនបង្កើតនូវ `table` ជាថ្មីនោះទេ តែបើមានអីកែប្រែ វានឹងកែប្រែ `table`, `database-platform` គឺអ្នកត្រូវកំណត់នូវប្រភេទនៃ `database` ដែលអ្នកប្រើ, `show-sql` គឺអ្នកដាក់នូវតម្លៃ `true` ឬក៏ `false` បើសិនជាអ្នកដាក់ `true` នោះនៅក្នុង `console` នឹងមាន `log` បង្ហាញមក តែបើ `false` វានឹងមិនបង្ហាញ `log` ទេ។

### ចាប់ផ្តើមជាមួយ JPA

**JPA** មានពាក្យពេញគឺ `Java Persistence API` ដែលវាមានលក្ខណៈពិសេសត្រង់ថាអាចសរសេរកូដឲ្យមានអន្តរកម្មជាមួយនឹង **ORM** គឺ `Object Relational Mapping`។ ម៉្យាងវិញទៀត មុននឹងអាចប្រើប្រាស់ **JPA** បានអ្នកត្រូវប្រើប្រាស់នូវ **Hibernate** ដើម្បីបង្កើតជា **ORM**។ ដូច្នេះដើម្បីបង្កើតបានជា **ORM** គឺអ្នកត្រូវបង្កើតនូវ `entity` ហើយនៅពេលកម្មវិធីដំណើរការ `entity` នោះនឹងទៅបង្កើតជា `table` នៅក្នុង `database` ដោយស្វ័យប្រវត្តិ។

### ការបង្កើត Entity

```kotlin
@Entity
open class Book {
   ...
}
```